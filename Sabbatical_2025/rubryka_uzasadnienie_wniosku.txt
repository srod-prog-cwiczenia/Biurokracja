Uzasadnienie wniosku:  W ostatnich latach moje zainteresowania naukowe rozwijały się między innymi poprzez podjęcie szeregu projektów naukowych. Zaowocowało to powstaniem w ostatnim roku kilku prac z których większość jest jeszcze w recenzji: 
1. „Abstract non piecewise syndetic sets” (A.Nowik, A.Wąsik);
2. ,,On universal sets for small ideals and sigma-ideals.’ ’ (A.Nowik, A.Wąsik);
3. ,,Sigma-Porosity of Certain Ideals” (P.Klinga, A.Nowik, A.Wąsik);
4. ,,The Roman ideal'' (P.Klinga, A.Nowik, A.Wąsik);
5. ,,On Sidon ideal'' (A.Nowik);

Oprócz tego przygotowuję jeszcze pracę o (roboczym) tytule:
''Uniformly Completely Ramsey null sets revisited".

  Mam przeświadczenie że sformułowane w tych pracach idee, problemy oraz pomysły są rozwojowe i mają spory potencjał badawczy. 
Żywię gorącą nadzieję, że uda się w tej tematyce popełnić coś więcej. Wyraźnie rozwija się również współpraca z moją doktorantką, paną mgr Anną Wąsik, 
której ostatni rok jej studiów doktoranckich przypadałby dokładnie podczas mojego urlopu naukowego o który wnioskuję. 

  Planuję wygłosić nasze wyniki na seminariach - m.in. na Politechnice Wrocławskiej lub Uniwersytecie Wrocławskim 
(na które kilkakrotnie byłem zapraszany) oraz na Seminarium Naukowym w Instytucie Matematyki  
Uniwersytetu Kazimierza Wielkiego w Bydgoszczy. Jednak te plany wymagają koncentracji na pracy naukowej i odpowiedniej ilości dostępnego czasu. 
Urlop naukowy zdecydowanie daje taką sposobność. 

  Podsumowując: mój zapał do pracy naukowej zauważalnie rośnie, choć doskwiera mi wyraźny deficyt dostępnego czasu. 
Dlatego właśnie liczę na pozytywne rozpatrzenie mojego podania bowiem wówczas będę miał większe możliwości do realizacji wspomnianych pomysłów.





    1. Opinia dotycząca pracy naukowej:
Aktywność naukowa Pani Dr Marty Kweli jest bardzo wysoka i z nawiązką przekracza
zwyczajowe wymogi stawiane pracownikom naukowo-dydaktycznym. Dość napisać
że tylko w roku 2024 zostały przyjęte aż dwa artykuły Pani Doktor 
("Extendability to Marczewski-Burstin countably representable ideals" 
oraz "Rizza's ideal and comparison of some known set-theoretic ideals from number theory and combinatorics")
a także ukazał się artykuł "Some properties of the ideal of nowhere dense sets in the common division topology", w Acta Mathematica Hungarica s.299-311.
Zważywszy na to oceniam pracę badawczą Pani Doktor Marty Kweli
za bardzo intensywną jak nawet nie wybitną.
    
	2. Opinia dotycząca pracy dydaktycznej:
Na uwagę zasługują przede wszystkim znakomite wyniki ankiet studenckich.
Są one tak znakomite że gdyby pracownicy naukowo-dydaktyczni mieli
taką możliwość, to na pewno sam wysunąłbym
kandydaturę pani Doktor Marty Kweli do nagrody im Mrongowiusza.
  Ja sam mogłem naocznie podczas hospitacji przekonać się że
opinia o dużym talencie dydaktycznym a także jej zaangażowaniu w przekazywanie
wiedzy nie była bynajmniej przesadzona.  

    3. Opinia dotycząca pracy organizacyjnej:
Pani Doktor Marta Kwela posiada imponujący dorobek dotyczący działalności krzewienia wiedzy
i zainteresowań matematycznych wśród młodych umysłów. 
  Między innymi brała udział w pracach Komitetu Okręgowego Olimpiady Matematycznej Juniorów,
w organizacji Pomorskich Meczów Matematycznych, prowadziła dyżury w Dniach Otwartych UG jak i w 
Dniu Otwartym Wydziału MFI, prowadziła warsztaty "Matematyczne eksperymenty" przeprowadzone dla uczniów zerówek w II Społecznej Szkole Podstawowej STO w Gdańsku
a także i wygłaszała wykłady popularnonaukowe.  
  Moim zdaniem dokonaniami organizacyjno-popularyzatorskimi pani Doktor Marty można by obdzielić trzy osoby.

    4. Inne uwagi bezpośredniego przełożonego:
Podsumowując, chciałbym gorąco poprzeć propozycję zatrudnienia na czas
nieokreślony pani Doktor Marty Kweli w Zakładzie Teorii Mnogości UG.

